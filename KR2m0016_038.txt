# -*- mode: mandoku-view; -*-
#+TITLE: 欽定續通典
#+DATE: 2015-08-24 22:50:46.253539
#+PROPERTY: ID KR2m0016
#+PROPERTY: BASEEDITION WYG    
#+PROPERTY: JUAN 卷三十八
<pb:KR2m0016_WYG_038-1a>¶
欽定四庫全書¶
欽定續通典卷三十八¶
　職官¶
　　文散官¶
　　開府儀同三司¶
唐制開府儀同三司秩從一品為文散官不帶職事官¶
者朝㕘祿俸並同職事仍𨽻吏部宋開府儀同三司亦¶
為文散官秩從一品(潘美初為北院使太宗大平興國/中改南院使三年加開府儀同三)¶
<pb:KR2m0016_WYG_038-1b>¶
(司又徽宗時以觀文殿大學士召范純仁純仁乞歸養/疾帝許之後贈開府儀同三司御書碑額曰世濟忠貞)¶
(又趙雄宇温叔孝宗時拜右丞相改知江陵府光宗将/受禪召雄雄上萬言書陳修身齊家以正朝廷之道甚)¶
(劉切詔授寧武軍節度使開府儀同三司又韓世忠平/湖南授太尉賜帶笏仍勅樞宻以功頒示内外諸将帥)¶
(髙宗建炎三年進開府儀同三司又安丙鎮蜀授開府/儀同三司遣閤門舍人致錫命錫旌節金印衣帶鞍馬)¶
遼北面官南面官皆以此為散階金文階從一品上曰¶
開府儀同三司中曰儀同三司(韓時為禮部尚書在職/七年是時朝廷方議禮)¶
(制度或因或革故時在禮部兼領太常甚久熙宗皇統/間乞致仕仍加開府儀同三司又豫王永成世宗子風)¶
(姿竒偉博學善屬文世宗尤愛重之大定二十五/年命留守中都判吏部尚書進開府儀同三司)元文¶
<pb:KR2m0016_WYG_038-2a>¶
散官開府儀同三司儀同三司皆正一品明無此官¶
　　特進¶
唐制文散官正二品曰特進宋因唐制(神宗元豐三年/王安石復拜左)¶
(僕射觀文殿大學士换特進又張浚以却敵功除特進/趙葵辭右丞相以觀文殿學士判潭州湖南安撫使加)¶
(特/進)遼無此官金從一品文散階中次曰特進下曰崇進¶
元亦有特進崇進皆正一品明文散官正一品初授特¶
進榮祿大夫陞授特進光祿大夫(武宗正徳間楊廷和/梁儲同在内閣皆特)¶
(進張居正父亦由少保少/師加特進劉健亦加特進)¶
<pb:KR2m0016_WYG_038-2b>¶
　　光祿大夫以下¶
唐制文散官從二品曰光祿大夫正三品曰金紫光祿¶
大夫從三品曰銀青光祿大夫(裴度平淮西策勲進金/紫光禄大夫宏文館大)¶
(學士晉/國公)宋文散官光祿大夫金紫光祿銀青光祿品秩¶
皆與唐制同(元豐官制行王珪由禮部侍郎超授銀青/光禄大夫及哲宗立進金紫光祿大夫又)¶
(慶元内使王徳謙建節謝深甫三疏力陳不可蹈大觀/覆轍乃斥徳謙進深甫金紫光禄大夫拜右丞相累乞)¶
(避位寧宗曰卿能為朕守/法度惜名器不可以言去)遼無此官金文散官正二品¶
上曰金紫光禄大夫下曰銀青光祿大夫從二品上曰¶
<pb:KR2m0016_WYG_038-3a>¶
光祿大夫下曰榮祿大夫元文散官正一品曰金紫光¶
祿大夫銀青榮祿大夫從一品曰光禄大夫榮祿大夫¶
(巴延進金紫光禄大夫知樞宻院事又仁宗延祐元年/李孟進金紫光禄大夫又李好文為翰林學士承㫖皇)¶
(太子深敬禮之屢引年乞致仕至再三遂拜光禄大夫/河南省平章事仍以一品禄終其身又尚文為尚書右)¶
(丞武宗仁宗之世屢延致訪以國事/進階自光禄大夫轉銀青光禄大夫)明文散階從一品¶
初授榮禄大夫陞授光祿大夫(太祖洪武三年大封功/臣常茂馮勝李文忠鄧)¶
(愈皆榮/祿大夫)¶
唐制正四品上曰正議大夫下曰通議大夫皆文散官¶
<pb:KR2m0016_WYG_038-3b>¶
宋正四品上曰正奉大夫下曰中奉大夫遼無金正三¶
品上曰資徳大夫中曰資政大夫下曰資善大夫(皆唐/宋所)¶
(無/)從三品上曰正奉大夫中曰通奉大夫下曰中奉大¶
夫正四品上曰正議大夫中曰通議大夫下曰嘉議大¶
夫元正二品曰資徳大夫資政大夫資善大夫從二品¶
曰正奉大夫通奉大夫中奉大夫正三品曰正議大夫¶
通議大夫嘉議大夫明正二品初授資善大夫陞授資¶
政大夫加授資徳大夫從二品初授中奉大夫陞授通¶
<pb:KR2m0016_WYG_038-4a>¶
奉大夫加授正奉大夫正三品初授嘉議大夫陞授通¶
議大夫加授正議大夫¶
唐制從四品上曰太中大夫下曰中大夫宋從四品上¶
曰太中大夫下曰中大夫遼無金從四品上曰大中大¶
夫中曰中大夫下曰少中大夫元從三品曰太中大夫¶
中大夫亞中大夫(舊承金制曰少/中延祐時改亞)明從三品初授亞中¶
大夫陞授中大夫加授大中大夫¶
唐制正五品上曰中散大夫下曰朝議大夫從五品上¶
<pb:KR2m0016_WYG_038-4b>¶
曰朝請大夫下曰朝散大夫宋正五品上曰中散大夫¶
下曰朝奉大夫從五品上曰朝散大夫下曰朝請大夫¶
遼無金正五品上曰中議大夫中曰中憲大夫下曰中¶
順大夫從五品上曰朝請大夫中曰朝散大夫下曰朝¶
列大夫(舊曰奉徳大夫海陵天/徳二年改曰朝列大夫)元正四品曰中議大夫¶
中憲大夫中順大夫從四品曰朝請大夫朝散大夫朝¶
列大夫正五品曰朝正大夫奉議大夫從五品曰奉直¶
大夫奉訓大夫明正四品初授中順大夫陞授中憲大¶
<pb:KR2m0016_WYG_038-5a>¶
夫加授中議大夫從四品初授朝列大夫陞授朝議大¶
夫加授朝請大夫正五品初授奉議大夫陞授奉政大¶
夫從五品初授奉訓大夫陞授奉直大夫¶
唐制正六品上曰朝議郎下曰承議郎宋正六品曰朝¶
奉郎曰承直郎從六品曰奉直郎曰通直郎遼無金正¶
六品上曰奉政大夫下曰奉議大夫從六品上曰奉直¶
大夫下曰奉訓大夫元正六品曰承徳郎曰承直郎從¶
六品曰儒林郎曰承務郎明正六品初授承直郎陞授¶
<pb:KR2m0016_WYG_038-5b>¶
承徳郎從六品初授承務郎陞授儒林郎吏材幹授宣¶
徳郎¶
唐制正七品上曰朝請郎下曰宣徳郎從七品上曰朝¶
散郎下曰宣義郎宋仍唐制改宣義郎曰宣奉郎遼無¶
金正七品上曰承徳郎下曰承直郎從七品上曰承務¶
郎下曰儒林郎元正七品曰文林郎承事郎從七品曰¶
徴事郎從事郎明正七品初授承事郎陞授文林郎吏¶
材幹授宣議郎從七品初授從仕郎陞授徴仕郎¶
<pb:KR2m0016_WYG_038-6a>¶
唐制正八品上曰給事郎下曰徴事郎從八品上曰承¶
奉郎下曰承務郎宋正八品曰給事郎曰承事郎從八¶
品曰承奉郎曰承務郎遼無金正八品上曰文林郎下¶
曰承事郎從八品上曰徴事郎下曰從事郎元正八品¶
曰登仕郎曰将仕郎從八品曰登仕佐郎曰将仕佐郎¶
明正八品初授迪功郎陞授修職郎從八品初授迪功¶
佐郎陞授修職佐郎¶
唐制正九品上曰儒林郎下曰登仕郎從九品上曰文¶
<pb:KR2m0016_WYG_038-6b>¶
林郎下曰将仕郎宋與唐同遼無金正九品上曰登仕¶
郎下曰将仕郎從九品上曰登仕佐郎下曰将仕佐郎¶
(此二階世宗大定/十四年始創増)元無九品散階明正九品初授将仕¶
郎陞授登仕郎從九品初授将仕佐郎陞授登仕佐郎¶
　　武散官¶
　　驃騎将軍¶
唐制武散階從一品曰驃騎大将軍宋與唐同金驃騎¶
衛上将軍係正三品與龍虎衛上将軍金吾衛上将軍¶
<pb:KR2m0016_WYG_038-7a>¶
同秩其武散官正從一品者皆用文資元驃騎衛上将¶
軍正二品其武散官無一品者明驃騎将軍為正二品¶
初授之職(顧成為驃騎将軍右軍都督府僉事佩征南/将軍印總兵征水西叛冦生擒賊首敬徳斬)¶
(之餘冦悉降又朱榮為驃/騎将軍敗賊於嘉林江)陞授金吾将軍加授龍虎将¶
軍其一品散官用文資¶
　　輔國将軍¶
唐制正二品曰輔國大将軍宋與唐同金輔國上将軍¶
係從三品官與奉國上将軍同秩元正二品有輔國上¶
<pb:KR2m0016_WYG_038-7b>¶
将軍與奉國上将軍同秩明從二品有定國将軍奉國¶
将軍¶
　　鎮軍将軍以下¶
唐制從二品曰鎮軍大将軍宋正二品有鎮國大将軍¶
無從二品武散官金鎮國上将軍從三品元鎮國上将¶
軍從二品明從二品初授鎮國将軍¶
唐制正三品上曰冠軍大将軍懐化大将軍下曰懐化¶
将軍宋與唐同(無懐化/将軍)元正三品曰昭武大将軍昭勇¶
<pb:KR2m0016_WYG_038-8a>¶
大将軍昭毅大将軍明正三品武散官與元制同¶
唐制從三品上曰雲麾将軍歸徳大将軍下曰歸徳将¶
軍宋與唐同(無歸徳/大将軍)元從三品曰安逺大将軍定逺大¶
将軍懷逺大将軍明從三品初授懷逺将軍陞授定逺¶
将軍加授安逺将軍¶
唐制正四品上曰忠武将軍下曰壮武將軍懷化中郎¶
将宋與唐同(無懷化/中郎将)金正四品上曰昭武大将軍中曰¶
昭毅大将軍下曰昭勇大将軍元正四品有廣威将軍¶
<pb:KR2m0016_WYG_038-8b>¶
宣威将軍明威将軍明與元同¶
唐制從四品上曰宣威将軍下曰明威将軍歸徳中郎¶
将宋與唐同(無歸徳/中郎将)金從四品上曰安逺大将軍中曰¶
定逺大将軍下曰懷逺大将軍元從四品曰顯武将軍¶
宣武将軍明與元同又有信武将軍¶
唐制正五品上曰定逺将軍下曰寧逺将軍懐化郎将¶
宋與唐同(無懐化/郎将)金正五品上曰廣威将軍中曰宣威¶
将軍下曰明威将軍元正五品有武節将軍武徳将軍¶
<pb:KR2m0016_WYG_038-9a>¶
明與元同¶
唐制從五品上曰逰騎将軍下曰逰擊将軍歸徳郎将¶
宋與唐同(無歸徳/郎将)金從五品上曰信武将軍中曰顯武¶
将軍下曰宣武将軍(其正六品上曰武節将軍下曰武/徳将軍從六品上曰武義将軍下)¶
(曰武略将軍唐宋六品武階無/将軍元明六品武階亦無将軍)元從五品有武義将軍¶
武略将軍明與元同惟改武義為武毅¶
　　諸校尉附¶
唐制諸校尉正六品上曰昭武校尉下曰昭武副尉懐¶
<pb:KR2m0016_WYG_038-9b>¶
化司階從六品上曰振威校尉下曰振威副尉歸徳司¶
階正七品上曰致果校尉下曰致果副尉懐化中候從¶
七品上曰翊麾校尉下曰翊麾副尉歸徳中候正八品¶
上曰宣節校尉下曰宣節副尉懐化司戈從八品上曰¶
禦侮校尉下曰禦侮副尉歸徳司戈正九品上曰仁勇¶
校尉下曰仁勇副尉懐化執㦸長從九品上曰陪戎校¶
尉下曰陪戎副尉歸徳執㦸長自四品以下皆畨上於¶
兵部宋諸校尉名號品秩皆與唐同惟改禦侮校尉曰¶
<pb:KR2m0016_WYG_038-10a>¶
禦武(無司階中候司/戈執㦸長等階)金諸校尉自七品始正七品上曰¶
承信校尉下曰昭信校尉從七品上曰忠武校尉下曰¶
忠顯校尉正八品上曰忠勇校尉下曰忠翊校尉從八¶
品上曰修武校尉下曰敦武校尉正九品上曰保義校¶
尉下曰進義校尉從九品上曰保義副尉下曰進義副¶
尉元諸校尉正六品曰承信校尉昭信校尉從六品曰¶
忠武校尉忠顯校尉正七品曰忠勇校尉忠翊校尉從¶
七品曰修武校尉敦武校尉正八品曰保義校尉進義¶
<pb:KR2m0016_WYG_038-10b>¶
校尉無九品武散階明諸校尉沿元制無七品以下武¶
散階¶
　　勲官¶
唐制十有二轉為上柱國視正二品十有一轉為柱國¶
視從二品宋與唐同金亦如之元上柱國為正一品柱¶
國為從一品明與元同易上為左右(張君正父為少保/少師加至左柱國)¶
(劉健亦加/左柱國)¶
唐制十轉為上䕶軍視正三品九轉為䕶軍視從三品¶
<pb:KR2m0016_WYG_038-11a>¶
宋與唐同金亦如之元上䕶軍為正二品䕶軍為從二¶
品明與元同¶
唐制八轉為上輕車都尉視正四品七轉為輕車都尉¶
視從四品宋與唐同金亦如之元上輕車都尉為正三¶
品輕車都尉為從三品明與元同¶
唐制六轉為上騎都尉視正五品五轉為騎都尉視從¶
五品宋與唐同金亦如之元上騎都尉為正四品騎都¶
尉為從四品明與元同¶
<pb:KR2m0016_WYG_038-11b>¶
唐制四轉為驍騎尉視正六品三轉為飛騎尉視從六¶
品二轉為雲騎尉視正七品一轉為武騎尉視從七品¶
宋與唐同金亦如之元驍騎尉為正五品飛騎尉為從¶
五品無六品以下勲階明驍騎尉亦正五品飛騎尉亦¶
從五品其正六品曰雲騎尉從六品曰武騎尉無七品¶
以下勲階¶
　　内官(命婦附/)¶
唐制貴妃恵妃麗妃華妃各一人正一品掌佐皇后論¶
<pb:KR2m0016_WYG_038-12a>¶
婦禮於内無所不統淑儀徳儀賢儀順儀婉儀芳儀各¶
一人正二品掌教九御四徳率其屬以賛后禮美人四¶
人正三品掌率女官修祭祀賓客之事才人七人正四¶
品掌敘燕寝理絲枲以獻歳功(其宫官尚宫局尚宫二/人正五品六尚皆如之)¶
(掌導引中宫凡六尚事物出納文籍皆涖其印署司記/二人正六品二十四司皆如之掌宫内文簿出入錄為)¶
(抄目審付行焉牒狀無違然後加印典記佐之典記二/人正七品二十四典皆如之掌記二人正八品二十四)¶
(掌皆如之司言典言各二人掌承敕宣付别鈔以授司/閽傳外掌言二人掌宣傳外司附奏受事者司簿典簿)¶
(掌簿各二人掌女史以上名簿司闈六人典闈掌闈各/六人掌諸閤啟閉尚儀局尚儀二人掌禮儀起居司籍)¶
<pb:KR2m0016_WYG_038-12b>¶
(典籍掌籍各二人掌供御經籍司樂典樂掌樂各四人/掌宫縣及諸樂司賓典賓掌賓各二人掌賓客朝宴司)¶
(賛典賛掌賛各二人掌賓客朝宴賛相導引彤史二人/正六品尚服局尚服二寳司寳二人典寳掌寳各二人)¶
(掌寳及符契司衣典衣掌衣各二人掌御服首飾司飾/典飾掌飾各二人掌湯沐巾櫛司仗典仗掌仗各二人)¶
(掌仗衛之器尚食局尚食二人司膳二人典膳掌膳各/四人掌供膳羞司醖典醖掌醖各二人掌酒醴司藥典)¶
(藥掌藥各二人掌醫藥司饎典饎掌饎各二人掌給宫/人餼食尚寝局尚寝二人掌燕見進御之次司設典設)¶
(掌設各二人掌牀帷茵席司輿典輿掌輿各二人掌輿/輦繖扇司苑典苑掌苑各二人掌蒔植蔬果司燈典燈)¶
(掌燈各二人掌門閤燈燭尚功局尚功二人掌女工司/製典製掌製各二人掌供御衣服裁縫司珍典珍掌&KR0903;)¶
(各二人掌&KR0903;珠錢貨司綵典綵掌綵各二人掌錦綵縑/帛絲枲司計典計掌計各二人掌給衣服飲食薪炭宫)¶
<pb:KR2m0016_WYG_038-13a>¶
(正一人正五品司正二人正六品典正/二人正七品掌戒令糺禁讁罰之事)宋内命婦之品¶
五曰貴妃淑妃徳妃賢妃曰大儀貴儀淑儀淑容順儀順¶
容婉儀婉容其官告用遍地銷金龍五色羅紙昭儀昭¶
容昭媛修儀修容修媛充儀充容充媛曰媫妤曰美人¶
曰才人曰貴人其官告用遍地銷金鳳子五色羅紙其¶
宫官與唐制略同遼内官亦多採用唐制聖宗開泰二¶
年正月詔以馬氏為麗儀耿氏為淑儀尚寝白氏昭儀¶
尚服李氏順儀尚功艾氏芳儀尚儀孫氏和儀金内命¶
<pb:KR2m0016_WYG_038-13b>¶
婦品元妃貴妃淑妃徳妃賢妃正一品昭儀昭容昭媛¶
修儀修容修媛充儀充容充媛曰九嬪正二品婕妤正¶
三品美人正四品才人正五品各九員曰二十七世婦¶
寳林正六品御女正七品采女正八品各二十七員曰¶
八十一御妻宣宗貞祐後貴妃下有貞妃淑妃下有麗¶
妃柔妃而無徳妃賢妃九嬪曰媫妤下有麗人才人為¶
正三品順儀淑華淑儀為正四品尚宫夫人尚宫左夫¶
人尚宫右夫人宫正夫人寳華夫人尚儀夫人尚服夫¶
<pb:KR2m0016_WYG_038-14a>¶
人尚寝夫人欽聖夫人資明夫人為正五品尚儀御侍¶
尚服御侍尚寝御侍尚正御侍寳符宸侍奉恩令人奉¶
光令人奉徽令人奉美令人為正六品司正御侍寳符¶
御侍司儀御侍司符御侍司寝御侍司飾御侍司設御¶
侍司衣御侍司膳御侍司藥御侍仙韶使光訓良侍明¶
訓良侍遵訓良侍從訓良侍為正七品典儀御侍典膳¶
御侍典寝御侍典飾御侍典設御侍典衣御侍典藥御¶
侍仙韶副使承和良侍承恵良侍承宣良侍為正八品¶
<pb:KR2m0016_WYG_038-14b>¶
掌儀御侍掌服御侍掌寝御侍掌飾御侍掌設御侍掌¶
衣御侍掌膳御侍掌藥御侍仙韶掌音祇肅良侍祇敬¶
良侍祇愿良侍為正九品内官之多前此未有也其宫¶
官六尚二十四司品秩員數皆同唐制其皇后位下别¶
有女職(有司閨一人掌宫中諸事并給散宫俸給食料/秉儀一人承儀一人掌左右給事宣傳啟奏經)¶
(籍紙筆之事直閤一人司陳一人掌帳幕牀褥輿繖洒/掃鋪陳薪炭燈燭之事秉衣一人奉衣一人掌衣服首)¶
(飾器玩諸寳貨財裁製縑緑之事掌饌之事/一人奉饌一人掌飲食湯藥酒醴蔬果)元明内官與唐¶
宋略同明宫官六尚二十四司皆用唐制太祖洪武二¶
<pb:KR2m0016_WYG_038-15a>¶
十二年授宫官敕服勞多者或五載六載得歸父母聴¶
婚嫁年髙者許歸願留者聴現授職者皆給與祿六局¶
皆鑄印給之成祖永樂後職盡移於宧官其宫官所存¶
者惟尚寳四司而已唐外命婦封號已詳杜佑通典其¶
制凡命婦朝㕘視夫子之品宋外命婦之號曰國夫人¶
曰郡夫人曰淑人曰碩人曰令人曰恭人曰宜人曰安¶
人曰孺人徽宗政和二年詔封母則隨所封五等(謂如/封南)¶
(陽縣開國男則隨其爵稱南陽縣人之類/男令人封魏國公則稱魏國公夫)其婦人不因夫子得¶
<pb:KR2m0016_WYG_038-15b>¶
封號(謂命官非升朝而母年九十以上/或士庶人婦女年百歳若迴授者)或因子孫得封¶
贈其夫至升朝或非升朝應封贈者並孺人太祖建隆¶
三年詔太皇太后皇太后皇后曽祖母祖母母應封夫¶
人皆加太字金親王母妻封一字王者舊封王妃為正¶
從一品次室封王夫人章宗承安二年&KR0239;王妃止封王¶
夫人次室封孺人郡王母妻封郡王夫人國公母妻封¶
國公夫人郡公母妻封郡公夫人郡侯母妻舊封郡君¶
承安二年更為郡侯夫人四品文散少中大夫武散懐¶
<pb:KR2m0016_WYG_038-16a>¶
逺大将軍以上母妻舊封縣君承安二年改為郡君五¶
品文散朝列大夫武散宣武将軍以上母妻舊封鄉君¶
承安二年改為縣君元一品封國夫人二品封郡公夫¶
人三品封郡侯夫人四品封郡君五品封縣君六品封¶
恭人七品封宜人明洪武二十六年定制一品封贈夫¶
人二品亦封贈夫人三品封贈淑人四品封贈恭人五¶
品封贈宜人六品封贈安人七品封贈孺人凡功推封¶
制封某國公者即封某國夫人封某侯者即封某侯夫¶
<pb:KR2m0016_WYG_038-16b>¶
人伯子男同後又詔封贈公侯伯子男者其公侯夫人¶
各從其爵伯子男夫人止封夫人不得用爵凡命婦因¶
子孫官爵封母并祖母者並加太字追封則否¶
　¶
　¶
　¶
　¶
欽定續通典卷三十八¶
